---
path: "/ipertrofia-muscolare/"
date: 2023-03-19T17:12:33.962Z
title: "Ipertrofia Muscolare, scopriamola"
cover: '/cover.jpg'
---


Ipertrofia muscolare: un argomento di cui tanto si parla in ambito sportivo e nutrizionale. 
<br/>
Tanti si pongono il suo raggiungimento come obiettivo tentando approcci più o meno efficaci per raggiungerlo.
<br/>
Ma facciamo un po' di chiarezza. 
<br/>
<br/>
Innanzitutto, <strong>cos’è l’ipertrofia muscolare? </strong>
<br/>
<br/>
Si tratta dell’aumento e della crescita delle fibre che compongono il nostro muscolo.
<br/>
Tale crescita è influenzata da numerosissimi fattori, sia intrinseci (ovvero che riguardano il singolo individuo) tra cui età e sesso, sia estrinseci tra cui il tipo di allenamento e di tensione a cui il muscolo è sottoposto ed il conseguente ‘danno’ muscolare, il volume e l’intensità degli esercizi e lo stress metabolico.
<br/>
<br/>
Non solo; la crescita del muscolo è certamente legata all’allenamento, ma per poter avvenire nella maniera corretta (e desiderata) richiede il supporto anche di una <strong>corretta alimentazione. </strong>
<br/>
Infatti, tra i parametri che influenzano l’ipertrofia vanno a pieno titolo inseriti anche quelli legati alla dieta, ed in particolare un corretto <strong>bilanciamento energetico</strong> ed un apporto adatto di proteine, carboidrati e grassi, sia in termini di quantità che, eventualmente, di timing. 
<br/>
<br/>
Semplificando un discorso che sarebbe più dettagliato e complesso, possiamo dire che le proteine sono i mattoncini che compongono il muscolo, i carboidrati sono il carburante perché la costruzione possa avvenire.
<br/>
<br/>
Ma quindi <strong>cosa possiamo fare per creare quella tanto desiderata ipertrofia?</strong>
<br/>
<br/>
Gli studi riportano che per stimolare l’ipertrofia è necessario che coesistano tre fattori: 
<ul>
    <li>stress muscolare</li>
    <li>danno muscolare</li>
    <li>tensione meccanica.</li>
</ul>

Quando infatti ci sono questi elementi stiamo dando alle nostre cellule uno stimolo che attiva dei pathways al loro interno che portano all’aumento della sintesi proteica, che poi è ciò che serve per la crescita del muscolo. 
<br/>
In particolare, l’allenamento contro resistenza è in grado di produrre tutti e tre questi fattori, aiutandoci nella costruzione di massa muscolare. 
<br/>
<br/>
<strong>Ma attenzione!</strong> 
<br/>
<br/>
Non basta andare in palestra e prendere in mano dei pesi per ottenere i risultati sperati. 
<br/>
Come infatti abbiamo detto poco sopra, l’ipertrofia dipende dall’allenamento ed anche da fattori individuali. 
<br/>
Dunque possiamo dedurre che perché l’allenamento sia efficace <strong>è necessario che intensità e volumi siano tarati sulla base delle esigenze della persona.</strong>
<br/>
<br/>
La stessa cosa possiamo dirla per ciò che riguarda <strong>l’alimentazione dello sportivo. </strong>
<br/>
<br/>
Come dicevamo, se è vero che con l’allenamento attiviamo i pathways della sintesi proteica, ma se la cellula non ha i mattoncini ed il carburante per costruire il muscolo, il risultato non sarà facilmente raggiungibile.
<br/>
<br/>
Quindi come sempre, il consiglio è di non fare a caso ma di <strong>rivolgersi sempre a professionisti</strong> del settore che possano creare per te una scheda di allenamento adatta alle tue specificità e obiettivi ed un piano alimentare abbinato.
<br/>
<br/>
<strong>Se vuoi aumentare la tua massa muscolare e abbinare un piano nutrizionale adatto alla tua scheda di allenamento, con cui potrai raggiungere gli obiettivi tanto attesi contattami!</strong>
<br/>
<br/>
<br/>
Dott.ssa Emanuela Casula
<br/>
Biologa nutrizionista – NUTRIZIONE CLINICA E SPORTIVA
<br/>
351 51 59 912




